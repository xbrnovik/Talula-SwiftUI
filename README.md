# Talula

Zdravím, pôvodne bola táto aplikácia vypracovanie zadania a chcela som týmto spôsobom objasniť/okomentovať ako som niektoré časti zadania poňala.

Dokumentácia podstatnejších častí metód je už priamo v swift súboroch.

V aplikácii som na tvorbu GUI použila Swift Autolayout v kóde.

Alternatívne som použila na tvorbu UI aj SnapKit: [Talula-SnapKit][talula-snapkit] 

## Sťahovanie dát

Sťahovanie NASA dát prebieha pomocou triedy `URLSession`. V konkrétnej URL je už definovaná query nad dátami. Dáta by alternatívne bolo možné sťahovať tiež:

- pomocou [SODA SDK][soda-sdk]
- vytvorením requestu prostredníctvom knižnice [Alamofire][alamofire-sdk]

Myslím si, že v aplikácii neprebieha taký počet requestov a operácii nad dátami, aby použitie týchto knižníc bolo potrebné. Pred sťahovaním aplikácia neoveruje, či je uživateľ pripojený k internetu. Ani jedna z knižníc to neodporúča. Je to akoby skôr krok navyše, ak nie je uživateľ pripojený k internetu, jednoducho bude request neúspešný. V tejto implementácii aplikácia o tom iba vypíše *error* správu na konzolu (+ Log), ale inak bude pracovať ďalej rovnako t.j. nespadne (nemala by). Z hľadiska stiahnutia dát 1x denne, `performFetchWithCompletionHandler` neumožňuje presne stanoviť rozsah medzi prevolaniami sťahovania dát, jedine minimálne odstup medzi nimi. Tento rozsah je nastavený na čo najmenší s tým, že v rámci prevolanej metódy si aplikácia stráži, či je potrebné dáta aktualizovať, t.j. či už prešiel 1 deň.

> Cieľom aplikácie je sťahovať dáta 1x denne.

Hypoteticky môže sa stať, že uživateľ otvorí aplikáciu a update ešte stále nenastal, a preto táto kontrola nastáva aj pri tom, keď ide aplikácia na popredie. Je to snaha akoby, čo najviac zabezpečiť tú periodicitu 1 dňa.

## Aktualizácia dát

Vo vypracovaní nepredpokládam, že by padnuté meteority mohli "odpadnúť/odletieť naspäť". Aktuálne aplikácia ako prvé stiahne všetky záznamy o meteoritoch padnutých po roku 2011. Následne už sťahuje iba tie záznamy databáze, ktorých úprava (a pridanie) je novšie ako posledná vykonaná aktualizácia. Vďaka tomu aplikácia periodicky sťahuje menšie množstvo dát. V prípade, žeby sme uvažovali aj možný výmaz z databáze mi napadajú dve možné implementačné riešenia:

- Jednou z možností je, že by sa sťahovali vždy všetky záznamy padnutých meteoritov po roku 2011. Následne by sa našlo `id` tých meteoritov, ktoré sa nachádzajú v Core Datach a nie v zdrojovom JSONe - tieto entity by boli vymazané. Ďalej by pracovala aplikácia rovnako ako teraz, t.j. existujúce záznamy na základe `id` by aktualizovala, neexistujúce vytvorila.
- Ďalšou z možností je, že by sa sťahovali dva JSON súbory. Prvý by bol to isté riešenie čo teraz. Druhý by obsahoval čisto `id` hodnoty všetkých meteoritov padnutých po roku 2011. Tieto `id` hodnoty by boli porovnané s entitami v Core Datách a rovnako ako v minulom prípade zmazané. Ušetrilo by sa množstvo sťahovaných údajov, ale za cenu zložitejšieho zdrojového kódu a 2 requestov.

Aktuálne si myslím, žeby obidve riešenia sťahovali väčšie množstvo dát ako súčasné a tiež si myslím, že taká situácia v tomto prípade nenastane, ale je to na diskusiu :).

## Obsah dát

NASA síce uvádza niektoré atribúty, ktoré by mali byť dostupné, ale nie všetky reálne sú a niektoré sú a pre zmenu ich neuvádza alebo som ich v dokumentácii nenašla. Toto je zoznam dostupných atribútov meteoritov:

- fall,
- geolocation (type, coordinates),
- id,
- mass [g],
- name,
- nametype,
- recclass,
- reclat (longitude),
- reclong (latitude),
- year [iso 8601].

## Perzistencia dát

Na ukladanie dát sú použité Core Data, alternatívou by bol Realm, ale zatiaľ s ním nemám skúsenosť a Core Data sú dobre optimalizované, takže som ich použila.

## Architektúra appky

Keby bola aplikácia zložitejšia prichýlila by som sa k návrhovému vzoru `Koordinátor`, ktorý by vytváral jednotlivé moduly. Avšak tým, že je aplikácia jednoduchá, vytvorila som iba jednoduchú triedu AppStarter, ktorá iniciuje aplikáciu.

Snáď aplikácia splnila zadanie, teším sa na spätnú väzbu! :)

[soda-sdk]: <http://socrata.github.io/soda-swift/>

[alamofire-sdk]: <https://github.com/Alamofire/Alamofire>

[talula-snapkit]:<https://github.com/xbrnovik/Talula-SnapKit>
